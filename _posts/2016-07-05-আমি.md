---
title: আমি
date: 2016-07-05 20:20:22 Z
tags:
- কবিতা
- লেখালেখি
- প্রেম
layout: post
comments: true
---

আমি এমন ক্ষুদ্র মানুষ,
আমি এমন ব্যর্থ মানুষ-
আমার শত কাতরতা
বিস্মৃত আর প্রাক-পুরাণিক এখন যেন।

আমি এমন দীর্ঘ মানুষ
বৃষ্টিবনের ঝাপসা আকাশ
মাথার থেকে অনেক নীচে।
আমি এমন ক্ষুদ্র মানুষ
কখন হলেম চোখে আড়াল
কেউ জানেনা।

নিঃস্ব মানুষ,
ভিতর-বাহির নিঃস্ব ভীষণ
বিপথ যাওয়া ভ্রষ্ট মানুষ।
আমি ভীষণ কষ্টে পোড়া মানবেতর।
আমি ভীষণ নষ্টে ভোগা যন্ত্রমানুষ।
আমি ভীষণ আঁকড়ে ধরা,
আঁকড়ে থাকা বেভুল মানুষ,শস্তা মানুষ।